---
Aliases: {emancipatiefunctie}
---

# Emancipatiefunctie HBO

*Hefbrug voor gelijke kansen in het onderwijs*

Er zijn weinig onderwerpen waar de agenda van de overheid en de hbo-sector zo in elkaars verlengde liggen, als gelijke kansen. De emancipatiefunctie behoort tot de kern van het DNA van het hbo. De doorstroom mbo-hbo is een sterk en uniek punt in het Nederlandse onderwijs. Voor het bevorderen van gelijke onderwijskansen is een goede mbo-hbo aansluiting van groot belang. In de grote steden in de randstad heeft bijna 70% van de mbo-4 studenten een migrantenachtergrond. Daarnaast is een groot deel van de mbo-4 studenten eerste generatiestudent. 

Hier ligt voor hogescholen een grote maatschappelijke opdracht. Om de samenwerking mbo – hbo te versterken, ontwikkelen hogescholen vele initiatieven. In veel regio’s zijn er structurele samenwerkingsverbanden tussen ROC ’s en hogescholen en ook de ontwikkeling van de doorstroomkeuzedelen in het mbo, van loopbaantrajecten, praktijkgericht onderzoek en de verbreding van AD-programma’s geven een nieuwe impuls aan de samenwerking.

Bron: [[Vereniging Hogescholen|VH]] - https://www.vereniginghogescholen.nl/meer_differentiatie_en_flexibiliteit
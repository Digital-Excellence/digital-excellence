---
Aliases: {PO, Onderzoek}
---
# Praktijkgericht Onderzoek

Nederland staat voor [[Wicked Problem|grote maatschappelijke opgaven]], zoals vraagstukken rond (digitale) veiligheid, de zorg en de energietransitie. Daarvoor hebben we nieuwe kennis nodig die bedrijven en organisaties direct kunnen toepassen. Vragen vanuit de samenleving, bedrijven, maatschappelijke organisaties, het onderwijs en de beroepspraktijk voeden het [[praktijkgericht onderzoek]] door hogescholen.

De co-creatie tussen onderwijs, onderzoek en de beroepspraktijk is kenmerkend voor het praktijkgericht onderzoek, onder leiding van lectoren. Die samenwerking betreft zowel de vraagstelling, de uitvoering als de toepassingen van de resultaten in de praktijk en het onderwijs. Om dat te kunnen realiseren vindt praktijkgericht onderzoek vrijwel *altijd plaats in netwerken*. Het is vaak *kortcyclisch* zodat het aansluit bij de behoeften van de praktijk. **Praktijkgericht onderzoek is daarmee schakel tussen fundamenteel onderzoek en onze samenleving.**

---
Bron: [[Vereniging Hogescholen]] - [Praktijk en onderzoek](https://www.vereniginghogescholen.nl/themas/praktijk-en-onderzoek)
---
Alias: {Buildung}
---

# Persoonsvorming en buildung
[[Onzekerheidsvaardigheden]]

Persoonsvorming werd in Nederland sinds het midden van de negentiende eeuw, expliciet
gedacht als brede, algemene vorming. Ook zulke bildung is in essentie natuurlijk socialiserend –
in de klassieke cultuur van het Gymnasium, in de meer natuurwetenschappelijk georiënteerde
cultuur van de HBS – maar zij heeft in theorie althans het doel om kinderen (uit de elite) meerof zelfs alzijdig op te leiden en op te voeden, en hen middels 'veelvormigheid van ervaringen' tot
zelfbewuste, vrije burgers te maken (Humboldt, 2005; Lenders, 1998; Mill 1913; vgl. Huijer,
2015; Verhaeghe, 2017). Deze bildungsgedachte ligt ook ten grondslag aan het algemeen
vormend onderwijs (mavo, havo en vwo), zoals dat in 1968 ingevoerd is. In het rapport van het
Platform Onderwijs2032 komen we persoonsvorming onder andere tegen als 'brede vorming',
en daarmee als de wens om kinderen op school een ruim palet aan ervaringen te bieden c.q.
hun horizon te verbreden (Bureau2032, 2016, 22; 44).

## Persoonsvorming als/door kwalificatie
In zekere zin is ook kwalificatie – beroepsvorming, een diploma – regelmatig in termen van
persoonsvorming gedacht, en wel in het (politieke) jargon van verheffing, emancipatie, sociale
stijging en dergelijke. Hoewel deze doelen of beelden niet zelden gekoppeld zijn aan andere die
hier genoemd worden, zoals bildung en/of (zelf)ontplooiing, en de effecten van zulke processen
zeker persoonsvormend kunnen zijn, is het de vraag of deze emancipatie op zichzelf tot het
domein van de persoonsvorming gerekend kan worden. Mede omdat varianten van deze
gecombineerde persoonsvorming als/door kwalificatie, zoals we verderop zullen zien, ook in het
huidige debat een flinke rol spelen,6 nemen we haar evengoed in onze overwegingen mee.

## (Zelf)ontplooiing
Als meest authentiek persoonsvormend, ten slotte, doet zich die brede (onder)stroom in de
pedagogische openbaarheid voor, die het doel van opvoeding en onderwijs ziet in de
ontplooiing van het individuele kind, en die de opvoeding c.q. de school het liefst zou
aanpassen aan haar noden en wensen. Als idee zingt die 'zelfontplooiing', schatplichtig aan
Rousseau, in Nederland al sinds 1900 rond, mogelijk al langer (Dekker & Baggerman, 2002;
Los, 2005; Stolk, 2015). Als romantisch beeld van kinderen en andere mensen én als kritiek op
de school en andere instituties is dit zelfontplooiingsideaal sinds de jaren zestig van de vorige
eeuw een vast onderdeel geworden van onze populaire cultuur, ons taalgebruik en ook onze
daadwerkelijke omgang met kinderen (Doorman, 2008; 2012; Tonkens, 1999; 2012). Zij toont
zich als een common sense van kindgerichtheid die in de Nederlandse (school)cultuur stevig
wortel heeft geschoten. Die laat zich bovendien gemakkelijk verbinden met noties van
ontwikkeling en leren die een verdergaande individualisering van de school beogen of
impliceren (vlg. Mellink, 2013, Visser, 2015).

---
Bron: [[persoonsvorming-als-curriculaire-uitdaging.pdf|Persoonsvorming als curriculaire uitdaging]] 
2016 SLO [Nationaal expertisecentrum leerplanontwikkeling](https://www.slo.nl/zoeken/@4550/persoonsvorming/), Enschede
